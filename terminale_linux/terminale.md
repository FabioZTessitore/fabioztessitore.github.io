# Il terminale

Torna all'[indice](../toc.md)

---

I sistemi operativi moderni si presentano all'utente tramite un'interfaccia grafica (GUI, _Graphical User Interface_). La GUI ci permette di impartire istruzioni alla macchina, come, ad esempio, creare o eliminare un file. A volte, però, soprattutto sui server, l'interfaccia grafica non è presente e il sistema si presenta all'avvio con un terminale. Anche il terminale permette di impartire istruzioni, ma bisogna utilizzare comandi testuali. Si parla, allora, di CLI, _Command Line Interface_.

In questo laboratorio si farà largo uso del terminale e quindi è importante sapere dove trovarlo. Se il nostro sistema si avvia mostrando l'interfaccia grafica, per accedere al terminale si preme la combinazione di tasti `CTRL ALT F1` (oppure `F2`, `F3`, ecc.). Ad ogni tasto funzione `Fn` corrisponde un terminale distinto. In genere l'interfaccia grafica corrisponde a `F1` oppure a `F7` e quindi per tornare ad essa si utilizza la combinazione `CTRL ALT F1` o `CTRL ALT F7`.

In alternativa si può lanciare un'applicazione che _emula_ il terminale. Basta cercarla tra quelle disponibili!

---

Torna all'[indice](../toc.md)
